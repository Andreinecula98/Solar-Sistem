<html>
<head>
	<meta http-equiv="content-type" content="text/html; charset=utf-8" />
	<title>Sistemul Solar</title>
	<link rel="stylesheet" href="style.css" type="text/css" />
</head>
<body>
<div align="center">
<div id="container">
<div id="banner">
	<div class="menu" style="padding-top:233px;">
		<ul>
			<li><a href="index.html" >Prima pagină</a></li>
			<li><a href="caracteristici.html">Caracteristici</a>
					<ul>
						<li><a href="c2.html">Centura de asteroizi</a></li>
						<li><a href="c3.html">Centura Kuiper</a></li>
						<li><a href="c4.html">Cometele</a></li>
						<li><a href="c5.html">Centaurii</a></li>
						<li><a href="c6.html">Praful cosmic</a></li>
						<li><a href="c7.html">Asteroizii</a></li>
					</ul>
			</li>
			<li><a href="soarele.html">Soarele</a></li>
			<li><a href="#" id="current">Planete</a>
					<ul>
						<li><a href="mercur.html">Mercur</a></li>
						<li><a href="venus.html">Venus</a></li>
						<li><a href="pamantul.html">Pământul</a></li>
						<li><a href="marte.html">Marte</a></li>
						<li><a href="jupiter.html">Jupiter</a></li>
						<li><a href="saturn.html">Saturn</a></li>
						<li><a href="uranus.html">Uranus</a></li>
						<li><a href="neptun.html">Neptun</a></li>
						<li><a href="pluto.html">Pluto</a></li>
				   </ul>
			</li>
			<li><a href="galerie.html">Galerie</a></li>
			<li><a href="lista.html">Video</a></li>
			<li><a href="contact.html">Contact</a></li>
		</ul>
	</div>
    <div id="continut"><div style="padding:30px 30px 30px 30px;">

<h2> Neptun   </h2>



<p>Neptun este a opta și cea mai îndepărtată de Soare planetă din Sistemul solar. Numită după zeul roman al mării, este cea de a
<img src="images/galerie/18.jpg" align="right" style="padding:5px;" width="270">
 patra planetă după diametru și a treia după masă. Neptun are masa de 17 ori mai mare decât cea a Pământului și puțin mai mare decât a lui Uranus, care este de 15 ori mai greu decât Pământului, dar nu la fel de dens. Neptun orbitează în jurul Soarelui la o distanță de 30,1 unități astronomice, ceea ce înseamnă că orbita sa este de aproximativ 30 de ori mai mare decât orbita Pământului. Simbolul astronomic al lui Neptun este ♆, o variantă modificată a tridentului zeului Neptun.
</p>
<p>Neptun a fost prima planetă găsită prin calcule matematice. Planeta Neptun a fost descoperită din cauaza perturbărilor gravitaționale din orbita lui Uranus care l-au condus pe Alexis Bouvard să presupună existența unei a opta planete. Neptun a fost ulterior observat pe 23 septembrie 1846 de Johann Galle, la mai puțin de un grad de poziția prezisă de calculele lui Urbain Le Verrier. La scurt timp după aceasta a fost descoperit și satelitul său Triton. Alți 12 sateliți au fost descoperiți în secolul XX. La 25 august 1989, sonda spațială Voyager 2 a trecut prin vecinătatea planetei.
</p>

<h2>Descoperire</h2>
<p>Desenele lui Galileo Galilei dovedesc că el este primul care a observat planeta la 28 decembrie 1612 și mai apoi la 27 ianuarie 1613. De fiecare dată, Galileo a confundat planeta cu o stea fixă, aceasta apărând foarte aproape de Jupiter (în conjuncție), pe cerul înstelat; motiv pentru care descoperirea nu i se atribuie lui. Întâmplarea face că la prima observare, cea din decembrie 1612, Neptun intrase tocmai în ziua aceea în mișcarea retrogradă (întoarcere aparentă a mersului planetei în raport cu stelele fixe, ce rezultă din combinarea mișcării planetei observate cu cea a Pământului).
</p>
<p> Din acest motiv, Neptun părea că nu se mișcă față de stele. Oricum, mișcarea planetei era prea mică pentru a fi observată cu telescopul lui Galileo. Cu toate acestea, în iulie 2009, fizicianul David Jamieson de la Universitatea din Melbourne a anunțat noi dovezi ce sugerează că Galileo își dăduse seama de faptul că „steaua” pe care o observase se mișca în raport cu stelele fixe.
</p>

<h2>Statut</h2>
<img src="images/galerie/19.jpg" align="right" style="padding:5px;" width="280">
<p>De la descoperirea sa și până în 1930, când a fost descoperită planeta Pluto, planeta Neptun era cunoscută ca fiind cea mai îndepărtată de Soare. Însă, după descoperirea lui Pluto, Neptun a fost cea mai îndepărtată planetă doar în perioada 1979-1999, atunci când orbita eliptică a planetei Pluto a adus-o mai aproape de Soare decât Neptun. Însă, cu toate acestea, o dată cu descoperirea centurii Kuiper în 1992, mulți astronomi au dezbătut problema dacă Pluto ar trebui sau nu considerat o planetă, sau dacă face parte din centură. În 2006 Uniunea Astronomică Internațională a definit cuvântul planetă pentru prima dată, reclasificând planeta Pluto ca „planetă pitică”, Neptun redevenind ultima planetă din Sistemul solar.
</p>

<h2>Structura și compoziția</h2>
<p>Structura internă a lui Neptun este similară cu cea a lui Uranus. Atmosfera sa reprezintă aproximativ 5-10% din masă și se întinde pe o adâncime de 10-20% spre nucleu, unde atinge presiuni în jur de 10 GPa. În regiunile joase ale atmosferei, în concentrație mare se pot găsi metan, amoniac și apă.
</p>
<p>Mantaua planetei ajunge la temperaturi între 2.000 K și 5.000 K. Mantaua lui Neptun este echivalentă cu 10-15 mase ale Pământului și este bogată în apă, amoniac și metan.
</p>

    </div></div>
</div></div></div>
</body>
</html>
