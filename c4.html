<html>
<head>
	<meta http-equiv="content-type" content="text/html; charset=utf-8" />
	<title>Sistemul Solar</title>
	<link rel="stylesheet" href="style.css" type="text/css" />
</head>
<body>
<div align="center">
<div id="container">
<div id="banner">
	<div class="menu" style="padding-top:233px;">
		<ul>
			<li><a href="index.html" >Prima pagină</a></li>
			<li><a href="caracteristici.html">Caracteristici</a>
					<ul>
						<li><a href="c2.html">Centura de asteroizi</a></li>
						<li><a href="c3.html">Centura Kuiper</a></li>
						<li><a href="c4.html">Cometele</a></li>
						<li><a href="c5.html">Centaurii</a></li>
						<li><a href="c6.html">Praful cosmic</a></li>
						<li><a href="c7.html">Asteroizii</a></li>
					</ul>
			</li>
			<li><a href="soarele.html">Soarele</a></li>
			<li><a href="#" id="current">Planete</a>
					<ul>
						<li><a href="mercur.html">Mercur</a></li>
						<li><a href="venus.html">Venus</a></li>
						<li><a href="pamantul.html">Pământul</a></li>
						<li><a href="marte.html">Marte</a></li>
						<li><a href="jupiter.html">Jupiter</a></li>
						<li><a href="saturn.html">Saturn</a></li>
						<li><a href="uranus.html">Uranus</a></li>
						<li><a href="neptun.html">Neptun</a></li>
						<li><a href="pluto.html">Pluto</a></li>
				   </ul>
			</li>
			<li><a href="galerie.html">Galerie</a></li>
			<li><a href="lista.html">Video</a></li>
			<li><a href="contact.html">Contact</a></li>
		</ul>
	</div>
    <div id="continut"><div style="padding:30px 30px 30px 30px;">

<h2> Cometele </h2>	

<p>Cometele (latină: stella cometa, greacă: komē, “steaua cu păr”) sunt corpuri cerești mici, de aparență nebuloasă, care se rotesc în jurul unui Soare. În mod normal este vorba de Soarele Sistemului nostru Solar. Simbolul astronomic pentru comete (☄) constă dintr-un disc cu o coadă formată din trei linii.
</p>
<p>Multe comete trec prin zonele marginale ale Sistemului Solar. Uneori, unele din ele ajung totuși și în apropierea Soarelui, unde capetele lor luminoase și cozile lor lungi și strălucitoare constitue o imagine spectaculoasă. Majoritatea cometelor se apropie de Soare doar pentru o scurtă perioadă de timp.
</p>
<p>Majoritatea cometelor sunt formate din trei părți:
</p>
<ul>
    <li>un nucleu central, solid;</li>
    <li>o coamă rotundă sau cap care înconjoară nucleul;</li>
    <li>o coadă lungă de gaze și praf în prelungirea capului.</li>
</ul>

<p>Partea solida a cometelor este formată dintr-un nucleu mic, întunecat, construit din compuși organici și gaz înghețat (având o temperatură de -270 °C). Printre compușii organici se pot numără monoxid de carbon, metanol, etanol, cianura de hidrogen și etan.
</p>
<p>Diametrul nucleului la intrarea cometei in sistemul solar poate fi de la 100m până la 40km, avand o masă de ordinul 10^-9 mase terestre.
</p>
<p>Atunci când cometa se află la distanță mare față de Soare, nucleul are temperaturi foarte scăzute, gazele păstrându-se în stare solidă în interiorul nucleului. În aceste cazuri, cometele mai sunt numite și "bulgări de zăpadă murdară", deoarece mai bine de jumatate din compoziția lor este gheață.
</p>
<p>În apropierea Soarelui, întreaga materie gazoassă este volatilizată, dar o parte din nucleu, protejat de un strat de pulbere rău conducător, rămâne solid.
</p>
<p>Nucleele cometelor se numără printre cele mai întunecate obiecte cunoscute din sistemul solar. Sonda Giotto a constatat că nucleul cometei Halley reflecta 4% din lumina care cade pe el, pe când asfaltul reflecta 7%.
</p>

<p>În jurul nucleului se formează un nor imens de gaz, numit coama. Coama se mărește pe măsură ce cometa sa apropie de Soare. Căldura Soarelui forțează nucleul de gheață să se topească; astfel apar jeturi de gaz si praf, lungi de zeci de mii de kilometri.
</p>
<p>Coama împreună cu nucleul constituie capul cometei.
</p>


    </div></div>
</div></div></div>
</body>
</html>
