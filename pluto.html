<html>
<head>
	<meta http-equiv="content-type" content="text/html; charset=utf-8" />
	<title>Sistemul Solar</title>
	<link rel="stylesheet" href="style.css" type="text/css" />
</head>
<body>
<div align="center">
<div id="container">
<div id="banner">
	<div class="menu" style="padding-top:233px;">
		<ul>
			<li><a href="index.html" >Prima pagină</a></li>
			<li><a href="caracteristici.html">Caracteristici</a>
					<ul>
						<li><a href="c2.html">Centura de asteroizi</a></li>
						<li><a href="c3.html">Centura Kuiper</a></li>
						<li><a href="c4.html">Cometele</a></li>
						<li><a href="c5.html">Centaurii</a></li>
						<li><a href="c6.html">Praful cosmic</a></li>
						<li><a href="c7.html">Asteroizii</a></li>
					</ul>
			</li>
			<li><a href="soarele.html">Soarele</a></li>
			<li><a href="#" id="current">Planete</a>
					<ul>
						<li><a href="mercur.html">Mercur</a></li>
						<li><a href="venus.html">Venus</a></li>
						<li><a href="pamantul.html">Pământul</a></li>
						<li><a href="marte.html">Marte</a></li>
						<li><a href="jupiter.html">Jupiter</a></li>
						<li><a href="saturn.html">Saturn</a></li>
						<li><a href="uranus.html">Uranus</a></li>
						<li><a href="neptun.html">Neptun</a></li>
						<li><a href="pluto.html">Pluto</a></li>
				   </ul>
			</li>
			<li><a href="galerie.html">Galerie</a></li>
			<li><a href="lista.html">Video</a></li>
			<li><a href="contact.html">Contact</a></li>
		</ul>
	</div>
    <div id="continut"><div style="padding:30px 30px 30px 30px;">

<h2> Pluto   </h2>

<img src="images/galerie/19.gif" align="right" style="padding:5px;" width="250">

<p>Pluton (sau Pluto) este o planetă pitică din Sistemul Solar, a doua ca mărime după Eris. A fost descoperită în anul 1930 de către astronomul american Clyde William Tombaugh.
</p>
<p>Până în 2006 a fost considerată a noua planetă a Sistemului Solar, atât în ordinea distanței față de Soare, cât și a descoperirii. Pluton împreună cu satelitul său Charon sunt uneori considerate sistem binar, deoarece baricentrul orbitelor nu se află în interiorul niciunuia dintre cele două corpuri.
</p>
<h2>Statutul de planetă pitică</h2>

<p>De la descoperirea lui Pluton, în 1930, aceasta a fost considerată a fi a noua planetă a Sistemului Solar. La 24 august 2006, în urma unei rezoluții a Uniunii Astronomice Internaționale în care a fost schimbată definiția termenului de planetă, Pluton a primit statutul de planetă pitică, deoarece nu a "curățat" spațiul cosmic din vecinătatea orbitei sale.
</p>

<h3>Caracteristici fizice și chimice</h3>

<p>Pluton se rotește în jurul Soarelui în 247,8 ani pământești, pe o orbită cu rază medie de 5,91 miliarde km (39,3 ua). Orbita planetei pitice este foarte excentrică (0,248), astfel încât uneori Pluton ajunge într-o poziție mai apropiată de Soare decât Neptun, a opta planetă a Sistemului Solar. Pluton are orbita înclinată cu 17°12' față de planul eclipticii, care este un alt lucru ieșit din comun. Diametrul acestei planete pitice este de 2.390 km, reprezentând doar 18,74% din cel al Terrei. Înclinarea planului de rotație al planetei este de 57°24', densitatea lui Pluton este 1.800 kg/m3, iar perioada de rotație este de 6 zile 10 h, desfășurându-se în sens invers celei a Pământului (de la est la vest).
</p>
<h2>Descoperirea</h2>

<p>Pluton a fost descoperită ca rezultat al unei cercetări prin telescop inițiate în 1905 de către astronomul american Percival Lowell, care a presupus existența unei planete îndepărtate dincolo de Neptun, ca urmare a unor mici neregularități în orbitele lui Uranus și Neptun. Continuată după moartea lui Lowell de cercetătorii de la observatorul Lowell, cercetarea s-a încheiat cu succes când astronomul american Clyde W. Tombaugh l-a găsit pe Pluton.
</p>
    </div></div>
</div></div></div>
</body>
</html>
